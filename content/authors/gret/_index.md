El Grup de Recerca Educació i Treball (GRET) el van crear tres investigadors i professors del Departament de Sociologia de la Facultat de Ciències Polítiques i Sociologia de la Universitat Autònoma de Barcelona l'any 1987. L'objectiu dels tres membres fundadors era el de combinar la disciplina de la sociologia amb l'economia i la psicologia social, les seves respectives formacions inicials. Així doncs, la coherència d'aquest grup de recerca s'ha anat construint al llarg dels anys de treball en comú.

La trajectòria de recerca del grup s'ha anat estructurant en 3 línies de recerca encapçalades pels tres investigadors sèniors que, amb el pas del temps, han anat incorporant investigadors interessats en els tres àmbits d'estudi:
- Joventut i transició Escola-Treball
- Expansió educativa, competències i mercat de treball
- Estudis Universitaris

No obstant tenir 3 línies de recerca ben marcades la cooperació i la mobilitat dels investigadors/es en les diferents línies es una pràctica habitual del GRET. Aquesta pràctica, juntament amb les reunions periòdiques i els seminaris mensuals on el grup es reuneix i comparteix el seguiments de l'activitat docent, de recerca i de divulgació, proporciona cohesió i treball transversal al GRET.

Finalment cal destacar la presència dels “Col·laboradors externs” del GRET. Aquests col·laboradors externs han permès que durant aquest període els treballs de recerca del grup hagin comptat amb la col·laboració de reconeguts investigadors estrangers considerats com “col·laboradors externs” (indicats en l’organigrama), que malgrat la no pertinença formal al grup han jugat un paper important en l’obtenció dels resultats derivats de la recerca.